ตอนที่ 1






                        『はなびらよ
                                もどれるならば
                                    きんようがいい』
        (เจ้ากลีบดอกไม้เอ๋ย หากจะย้อนกลับไปได้ล่ะก็ ขอเป็นวันศุกร์จะดีเสียกว่า)


        กระดาษไฮกุถูกแปะไว้หน้าห้องชมรมวรรณกรรม เสียงลมแผ่วเบาพัดผ่านชายหนุ่มรูปร่างสูงโปร่ง ผมน้ำตาลเข้มสั้นพอประมาณ สวมเสื้อเชิ้ตพร้อมกางเกงเทาคล้ำขายาวและเนคไทสีเหลืองของดอกแดนดิไลออน ตราประทับรูปจันเสี้ยวสีม่วงครามพร้อมกับขนนก ของโรงเรียนมัธยมโฮซึกิติดอยู่ ทั้งที่หน้าตาก็พอดูดีอยู่บ้าง แต่กลับทำสีหน้าเหนื่อยหน่ายราวกับปลาตายก็มิปาน 
        แสงตะวันอันอบอุ่นของฤดูใบไม้ผลิสาดส่องลอดผ่านเข้ามาตามหน้าต่างทางเดินของอาคารเก่า ที่ถึงแม้จะได้รับการดูแลเป็นอย่างดีก็ยังคงมีร่องรอยของกาลเวลาฝากไว้ 
        ชายหนุ่มเดินอย่างเนืองเนือยไปยังทางออกของอาคาร พร้อมกับเสียงพูดคุยของหนุ่มสาวมากหน้าหลายตาที่ดังขึ้นเรื่อย ๆ 
        ในที่สุด วันเปิดการศึกษาของโรงเรียนมัธยมปลายโฮซึกิก็มาถึง ทั้งกลุ่มนักเรียนใหม่ที่เจอเก่าเพื่อนตอนมัธยมต้น หรือที่กำลังสับสนเพราะความไม่คุ้นชินกับสถานที่ใหม่ ไหนจะเป็นกลุ่มนักเรียนที่เลื่อนชั้นขึ้นไปกำลังจับกลุ่มกันอยู่กับเพื่อนของตน บ้างก็กอดคอกันหัวเราะร่า บ้างก็ทำหน้าผิดหวังเล็กน้อย ชายหนุ่มกวาดตามองไปรอบ ๆ เพื่อเสาะหาใครบางคน….
        ขณะที่เดินขึ้นไปยังห้องเรียนที่ตนต้องอยู่ไปอีก 2 ปีข้างหน้า เขาได้ยินเสียงฝีเท้าที่ครับคล้ายครับคราว่าจะเป็นคนรู้จักดังไล่หลังเขามา ในเสี้ยววินาทีที่กำลังจะหันไปดู แต่ไม่ทันเสียแล้ว一 เขาโดนกระแทกเข้าเต็มหลังจนแทบล้มหน้าคว่ำ แต่ก็ยังยันตัวเองไม่ให้ล้มได้
        “งายย คา ซึ กิ！ไม่เจอกันนานเลยนะ ตั้งปีนึงแน่ะ” เสียงสดใสดังขึ้นจากด้านหลังและเป็นเสียงเดียวกับคนที่เข้ามาชนเขา เมื่อหันไปดู ก็เห็นร่างหญิงสาวรุ่นราวคราวเดียวกันผมน้ำตาลทองดัดลอนเล็กน้อยสั้นพอน่ารัก ยืนยิ้มกว้างโปกมือไปมาจนกระเป่าที่มีพวงกุญแจกับจี้ห้อยกระทบกันจนเกิดเสีย ทั้งแววตาสีฟ้าเปล่งประกายที่เต็มไปด้วยความสนุกสนานของชีวิตวัยรุ่น ช่างต่างกับตัวเขาเหลือเกิน
        เขามองดูหญิงสาวอยู่ครู่หนึ่ง ทำท่าทางกล้า ๆ กลัว ๆ ก่อนจะยกมือตอบกลับไปเล็กน้อย
        “ว….ว่าไง นาโอะ ไม่เจอกันนานเลย” เสียงที่แผ่วเบาแต่มุ่มนวลต่างจากภาพลักษณ์เปร่งออกมาจากปากของชายหนุ่ม ในขณะนั้นก็เอามือลงอย่างใจเย็น พร้อมกับเหมือนจะพูดอะไรบางอย่างต่อ แต่ทว่า…
        “นายเนี่ยน้า ทั้งที่ชั้นส่งข้อความไปหาขนาดนั้นแล้วแท้ ๆ” เธอบ่นอิดออดใส่เขาที่ดูเหมือนว่าไม่ได้สนใจข้อความที่ตนส่งหาเขา ชายหนุ่มเกาหลังคอแกรก ๆ เหมือนไม่มีอะไรจะให้แก้ตัว
        “โทษทีนะ一” เขาหลบตาเธออย่างเห็นได้ชัดหันหน้ามองรอบ ๆ ไปทั่วเหมือนกำลังกระวนกระวายใจ แล้วก็ทำมือชี้ไปที่ห้องเรียนที่อยู่ถัดจากที่พวกเขายืนอยู่ หญิงสาวก็รับรู้ได้ทันทีว่าคนที่อยู่ตรงหน้าตนอยากสื่ออะไร ก่อนจะชะเง้อมองป้ายห้อง “2–B”
        “เอ๋！ห้องเดียวกันเลยนี่ งั้นไปดูที่นั่งกันเถอะ” เสียงใสดั่งสายลมของหญิงสาวดังขึ้นพร้อมกับคว้ามือชายหนุ่มแล้วดึงไปยังห้องเรียน ชายหนุ่มชะงักนิดหนึ่ง ก่อนจะปล่อยให้แรงดึงเบา ๆ นั้นนำทางเขาไป แล้วก็มาหยุดอยู่ตรงกระดานดำภายในห้องที่มีกระดาษลำดับที่นั่งแปะอยู่ ในห้องมีบางคนมาถึงก่อนแล้ว บ้างก็เหมือนจะแค่เอากระเป๋ามาวางไว้ บ้างก็นั่งเตรียมตัวอยู่ที่โต๊ะ
        เขายืนจ้องมองกระดาษอยู่ครู่หนึ่งจนเจอชื่อของตน  “คิริชิมะ คาซึกิ” เหมือนว่าจะได้นั่งริมหน้าต่างแถวหลังสุด ราวกับพระเอกในมังงะที่เขาเคยอ่าน แล้วจึงหันไปดูที่ที่เขาต้องนั่ง ส่วนสาวคนข้าง ๆ ก็ยังก้ม ๆ เงย ๆ หาชื่อของตัวเองอยู่ เพราะไม่ยอมอ่านให้ดีหรืออะไรก็ไม่อาจทราบได้
        “ฮึ้ม∼ ยามาโมโตะ…นาโอะ เจอแล้ว！อยู่ข้างหน้านายเลย！” เธอพูดออกมาเสียงดังลั่นด้วยความดีใจมือยื่นมาสะกิดคาซึกิแล้วยิ้มกว้างจนตาปิดพร้อมนิ้วที่ชี้ให้เขาดูบนกระดาษนั่นอย่างร่าเริง จากนั้นทั้งสองก็เดินไปที่โต๊ะของตน ที่โต๊ะข้าง ๆ ของคาซึกิเหมือนจะมีคนมาแล้ว เพราะมีกระเป๋าประจำโรงเรียนทรงสี่เหลี่ยมใบสีกรมท่า ที่ดูเรียบร้อยและได้รับการดูแลอย่างดีราวกับว่าไม่เคยผ่านการใช้งานวางอยู่อย่างสมมาตรอย่างน่าสะดุดตาเหมือนกับว่าถูกวางด้วยหุ่นยนต์สุดเพอร์เฟค
        เสียงจอแจภายในห้องเริ่มดังขึ้นพร้อมกับดวงอาทิตย์ที่ขึ้นสูงไปบนท้องฟ้าในช่วงสายของวัน ลมอ่อนที่กำลังพัดพากรีบดอกซากุระปลิวว่อนไปทั่วข้างสนาม คาซึกิมองออกไปจากที่นั่งของตนมองออกไปนอกหน้าต่างหน้าเหมือนกำลังครุ่นคิดอะไรบางอย่าง บนโต๊ะมีสมุดที่ทั้งหน้ามีรอยลบซ้ำแล้วซ้ำเล่าจนเป็นรอยอย่างเห็นได้ชัด ในช่วงเวลานั้นทั้งห้องก็เงียบลงจนผิดสังเกต คาซึกิเริ่มมีความสงสัยเกิดขึ้นมาในความคิดจึงหันไปรอบ ๆ ภาพที่เขาเห็นคือทั้งห้องหันหน้ามาที่หลังห้อง
        “ฝากตัวด้วยนะคะ” เสียงใสราวดั่งกระดิ่งแก้วทว่าไร้ซึ่งอามรณ์ดังขึ้นข้างตัวเขา ร่างของผู้พูดดึงสายตาคาซึกิได้ทันทีที่สิ้นเสียง หญิงสาวท่าทางนิ่่งเรียบหน้าตาสวยสง่า ผมม่วง-ดำยาวสลวยเป็นเงา ตาสีอเมทิสต์สุดแสนเย็นชาแต่กลับซ่อนความอ่อนโยนอยู่ลึก ๆ จับจ้องไปที่คาซึกิราวรอคำตอบรับจากเขา
        “อ…อ่า…เอ่อ ค…ครับ” เขาพูดติด ๆ ขัด ๆ เนื่องจากยังคงอึ้งกับความงามของหญิงสาวตรงหน้า แต่เหมือนเธอคนนั้นจะพอใจกับสิ่งที่ตนได้ยินแล้ว จึงขยับเก้าอี้ของโต๊ะข้าง ๆ ของคาซึกิแล้วนั่งลงก่อนจะเอากระเป๋าที่วางอยู่บนโต๊ะไปแขวนตรงที่แขวนข้างโต๊ะและเจ้าตัวก็นิ่งไปราวกับเป็นตุ๊กตา จากนั้นบรรยากาศในห้องก็ค่อย ๆ กลับไปสู่ความปกติ
        หลังจากนั้นไม่นานนักอาจารย์เข้ามาในห้องและคาบโฮมรูมแรกของชั้นมัธยมปลายปี 2 ของคาซึกิก็เริ่มขึ้น มีการแนะนำสิ่งต่าง ๆ ที่ถูกปรับเปลี่ยน จนไปถึงการแนะนำตัวของนักเรียนภายในห้อง
        “ค่า∿！ ยามาโมโตะ นาโอะ ค่ะ…เพิ่งย้ายมาเรียนที่นี้เมื่อเทอมที่แล้ว ยินดีที่ได้รู้จักทุกคนนะ！” นาโอะแนะนำตัวด้วยเสียงสุดสดใสที่ดังชัดแจ๋วพร้อมกับท่าทางที่สุดจะร่าเริงของเธอ เหมือนว่าการแนะนำตัวจะจบแล้ว ทว่าไม่ใช่ เธอกำลังดูเสียงตอบรับจากคนในห้องอยู่ แล้วพูดต่อว่า
        “งานอดิเรกคือ ทำให้คนรอบข้างยิ้มให้ได้ทุกวัน ฝากตัวด้วยนะคะ！ อยากเป็นเพื่อนกับทุกคนเลย！” เธอพูดด้วยเสียงที่ดูสดใสกว่าเมื่อครู่ ก่อนจะนั่งลงกับที่แล้วยังคงยิ้มน้อยยิ้มใหญ่อยู่
        และก็เป็นคราวของคาซึกิที่น้องพูดแนะนำตัวต่อจากนาโอะผู้ที่ทำให้ทั้งห้องรู้สึกมีชีวิตชีวาคนนั้น ชาหนุ่มขยับตัวช้า ๆ ค่อย ๆ ลุกขึ้นอย่างไม่รีบร้อน
        “เอ่อ… คิริชิมะ คาซึกิครับ ไม่ใช่คัตสึด้งนะ ชอบ…ข้าวห่อไข่ครับ” น้ำเสียงอ่อนนุ่มทว่าให้ความรู้สึกเหมือนชายวยกลางคนพูดของเขาหยุดไปชั่วขณะ กระพริบตาปริบ ๆ เหมือนว่าตนจะพูดอะไรผิดไป
        “ถึงจะชอบคัตสึด้งก็เถอะ แต่ก็ไม่ได้อยากพูดถึงคัตสึด้งตอนแนะนำตัวหรอก...ขอโทษครับ ฝากตัวด้วยครับ” พอพูดจบเข้าก็กลับลงไปนั่งบนเก้าอี้ของตนอย่างตั้งใจเหมือนนกับว่าไม่ได้นั่งมานานแรมวัน ผู้คนในห้องต่างทำหน้ามึนงงกับการแนะนำตัวสุดประหลาดของเขาโดยที่เจ้าตัวยังไม่รู้ตัวด้วยซ้ำ คาซึกิเงยหน้าขึ้นมาเห็นนาโอะ กำลังตัวสั่นอยู่ เขาเอียงคอด้วยความไม่เข้าใจว่าสาวที่นั่งข้างหน้าเป็นอะไรไป ทางด้านนาโอะ …กลั้นขำสุดชีวิต…
        พอบรรยากาศเริ่มซาลง เสียงขยับเก้าอี้ก็ดังขึ้นจากโต๊ะทางขวาของคาซึกิ หญิงสาวค่อย ๆ ลุกขึ้นยืนผายอกรับสายตาของทั้งห้องที่จับจ้องมาที่ตน เธอสูดหายใจก่อนจะปล่อยลมหายใจออกมาอย่างแผ่วเบา ในช่วงเดียวกันนั้นเอง เธอในเบิกตากว้างมองตรงไปข้างหน้าไม่สบตาผู้ใดราวกับกำลังมองอะไรที่ใครอื่นไม่อาจเห็นได้อยู่ นัยตาม่วงอเมทิสต์ดูมีชีวิตขึ้นมาเล็กน้อย ปากเล็กอวบอิ่มค่อยอ้าออกพร้อมกับเสียงดุจกระดิ่งที่เปล่งออกมา
        “โทคุนากะ ยูซึกิค่ะ หวังว่าจะได้รับความกรุณาจากทุกคนนะคะ ฝากตัวด้วยค่ะ” เธอก้มหัวเล็กน้อยเป็นการแสดงความเคารพก่อนจะนั่งกลับลงไป เป็นการแนะนำตัวที่ช่างเย็นชาเหลือเกิน แต่อาจจะเพราะคาซึกิสังเกตเห็นแววตาก่อนที่เธอจะเริ่มพูด เขากลับไม่ได้คิดว่าผู้หญิงคนนี้เป็นคนที่เข้าถึงยากอย่างที่เธอแสดงออก มิหนำซ้ำยังดูราวกับว่าจะเป็นเด็กสาวแปลก ๆ เสียด้วยซ้ำ
        ในวันแรกของการเปิดภาคเรียนนั้น แทบจะไม่มีอะไรเลยนอกจากเวลาว่าง การรับอุปกณ์ แนะแนว และการกล่าวทักทายนักเรียนจากผู้อำนวยการ ซึ่งกิจกรรมส่วนใหญ่นั้นจบไปตั้งแต่ช่วงก่อนพักเที่ยงเสียอีก นั่นทำให้ในช่วงบ่ายจึงมีการเปิดกิจกรรมโปรโมทชมรมซึ่งเป็นกิจกรรมที่หลาย ๆ ชมรมจะมาจัดแสดงตัวอย่างกิจกรรมภายในชมรมกัน 
        ทั้งคาซึกิและนาโอะมีชมรมอยู่แล้ว ทางนาโอะดูเหมือนว่าจะไปเดินเตร่ดูนู่นนี่ไปเรื่อยตามประสาเจ้าตัว ทางด้านคาซึกิไม่แม้แต่จะออกจากที่นั่งของตนด้วยซ้ำ สมุดเล่มเดิมได้ถูกเปิดวางอยู่อย่างนั้นพร้อมกับเจ้าของที่กำลังนั่งเหม่อลอยมมองหนุ่มสาวมมากมายกำลังเดินไปมาตรงลานกว้าง ลมอ่อนยามบ่ายพัดมากระทบหน้าเบา ๆ พร้อมกับความเงียบในห้อง ที่แทบจะไม่มีใครอยู่แล้ว ทันได้นั้นเอง ประตูห้องเรียนทั้งด้านหน้าและด้านหลังก็ได้ถูกเปิดขึ้นพร้อมกับร่างของเด็กสาวคนหนึ่งยืนอยู่  เสื้อเชิ้ตปลดกระดุมบนออกพอหลวมดูสบาย ด้านในเหมือนจะใส่ชุดรัดรูปสำหรับออกกำลังกายไว้อยู่อีกชั้น ผมสีส้ม-ทองถูกรวบมัดหางม้าไว้หยาบ ๆ ที่ท้ายทอย ตาสีเขียวมะกอกกวาดไปรอบทิศเหมือนกำลังหาใครหรืออะไรอยู่
